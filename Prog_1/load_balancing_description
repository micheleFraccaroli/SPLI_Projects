IPTABLES LOAD BALANCING
=======================

Con --state NEW andiamo a vedere se il tag SYN nell'header tcp del pacchetto in entrata è settato a 1, poi andiamo ad eseguire un conteggio su quei pacchetti con --mode nth dove, --every 2, serve a resettare il counter ogni due pacchetti (1,2...1,2...1,2...).
Questi pacchetti, attraverso il tag CONNMARK1 vengono passati nella nuova catena creata (CONNMARK1) dove: 
1) viene salvata nel pacchetto IP l'fwmark con -J MARK --save-mark 1; 
2) con -J CONNMARK --save-mark viene copiato l'fwmark salvato nel pacchetto nella Netfilter Table State;

Voglio lavorare sui pacchetti di connessioni esistenti, quindi con l'uso del modulo --state ESTABLISHED,RELATED vado a vedere l'attuale connessione tcp tra due ip che sta cercando di avvenire e vedo dalla netfilter state table che è una connessione esistente.
Ora grazie a -j RESTOREMARK, vado a leggere dalla netfilter state table l'fwmark precedentemente settato e vado a settarlo nei pacchetti IP di quella connessione tcp.

La regola --mode nth --every 2 serve perché quando arriva il primo pacchetto che soddisfa tutti i match precedenti a '--mode nth....' allora viene eseguito il jump successivo, ovvero -j CONNMARK1 e quindi viene segnato il primo fwmark.
Il secondo pacchetto che arriva, grazie a 'every 2' salta il jump '-j CONNMARK1' e chiaramente va alla riga sotto dove succede la medesima cosa e esegue il jump '-j CONNMARK2'.
Quindi, '-m statistic --mode nth --every 2 --packet 0 -j CONNMARK1' serve per: attivare il modulo STATISTIC, usare la mode NTH che va a contare i pacchetti (primo, secondo, terzo....) e '...--every 2 --packet 0' serve per andare a matchare un pacchetto ogni 2 e inizializzare il contatore di nth a 0.
Nella riga successiva, sarà '...--every 2 --packet 1' perché matcheremo un pacchetto ogni 2 e inizializzerremo il contatore a 1.
La regola matchata eseguirà il jump CONNMARK.

Tutto ciò, ovviamente, avviene nella tabella di MANGLE.

Successivamente, sempre nella catena di PREROUTING, nella tabella di NAT, riutilizzando i mark precedentemente settati , vengono reindirizzate le connessioni in entrata a due diversi server che lavorano su due indirizzi IP diversi.

Per ultimo, sempre nella tabella di NAT ma nella catena di POSTROUTING, viene reindirizzato il traffico alla sorgente con l'IP del firewall.



